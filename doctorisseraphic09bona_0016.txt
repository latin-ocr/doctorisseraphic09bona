Postquam praefationem huius voluminis die 22 Augusti h. a. iam scripsi-
mus et officinae typographicae tradidimus, nuntium tristissimum accepimus de
obitu Reverendissimi P. ALOYSII LAUER, Ministri Generalis totius Ordinis Fra-
trum Minorum⁷ qui die 21 Augusti e vita migravit in conventu nostro Sigma-
ringensi Gorheim. Cuius eximii viri iacturam totus moeret Ordo. Non est hic
locus de defuncti Patris vita, virtutibus et magnis in totum Ordinem et nomi-
natim in Collegium nostrum meritis plura dicere, quod alibi et ab aliis viris
convenientius fiet3 tamen consentaneum esse videtur⁷ hac occasione opportuna
hic memoriam tam bene meriti Patris nostri defuncti facere atque nostri animi
et dolorem et gratam pietatem erga eundem exprimere.

